# Publiceren

INSPIRE verplicht het ontsluiten van de metadatabestanden in een Discovery Service. In Nederland dient het <a href="https://www.nationaalgeoregister.nl/geonetwork/srv/dut/catalog.search#/home" target="_blank"> Nationaal Georegister</a> (NGR) als de Discovery Service voor INSPIRE.

Het publiceren in het Nationaal Georegister is de laatste stap die een dataprovider moet doorlopen. In de praktijk houdt dit niets anders in dan de metadata van de dataprovider aanbieden aan het NGR, waardoor ze doorzoekbaar en vindbaar (en bindbaar) wordt. Je hebt hier als dataprovider een account voor nodig, die via het <a href="https://www.pdok.nl/contact" target="_blank"> PDOK Klantcontactcenter</a> kosteloos aan te vragen is. Met het account krijg je toegang tot de beheeromgeving van het NGR-portaal. Op het portaal zelf is documentatie te vinden die de dataprovider uitleggen hoe het publiceren in zijn werk gaat. In de beheeromgeving kan men nieuwe metadata aanmaken of metadata uploaden of harvesten. Het is ook mogelijk om bestaande metadata aan te passen of te verwijderen.

Voor het aanmaken van metadata kan gebruik worden gemaakt van de metadata-editor, die is opgenomen in het NGR. Hiermee kan metadata INSPIRE conform volgens het <a href="https://docs.geostandaarden.nl/md/mdprofiel-iso19115/" target="_blank">Nederlands metadata profiel op ISO 19115</a>  worden ingevuld, of metadata voor services volgens het <a href="https://docs.geostandaarden.nl/md/mdprofiel-iso19119/" target="_blank">Nederlands metadata profiel op ISO 19119</a>.

INSPIRE specifiek zijn de aanvullende [invulinstructie dataset metadata](#invulinstructie-dataset-metadata) en [invulinstructie service metadata](#invulinstructie-service-metadata) beschikbaar. Deze invulinstructies staan in deze handreiking beschreven.

Een meer geavanceerde manier om metadata op te nemen in het Nationaal Georegister is door het uploaden van een XML-bestand. Deze methode is vooral geschikt voor gebruikers die met behulp van een eigen tool metadata hebben aangemaakt en deze in XML-formaat kunnen wegschrijven.

Als een organisatie een eigen catalogue heeft kan van deze catalogue informatie automatisch met een bepaalde interval, bijvoorbeeld wekelijks, overgenomen worden waarbij de metadata-records worden gekopieerd naar het nationaal georegister. De harvest-operatie van de catalogue-service is erop gericht om records in het nationaal georegister te creÃ«ren of te updaten. Hiervoor wordt de CSW-standaard gebruikt. CSW staat voor Catalogue Services for the Web en is een zoek-interface voor catalogues ontwikkeld door het Open Geospatial Consortium. NGR ondersteunt versie 2.0.2 ISO AP van deze standaard.

## Publiceren INSPIRE-aanduiding

De selectie voor het Europese INSPIRE-portaal uit het NGR vindt plaats op basis van de categorie-aanduiding INSPIRE. Via de user interface van het NGR kan men dezelfde resultaten krijgen door het filter categorie INSPIRE toe te passen.

![NGR met categorie INSPIRE ](media/NGR-categorie-INSPIRE.png "Gebruik in het NGR het filter 'Inspire' om alle beschikbare INSPIRE-compliant datasets te vinden.")

Als dataprovider kan de categorie INSPIRE aan de metadata worden toegevoegd/verwijderd door in de publiceer omgeving van het NGR in te loggen, het juiste bestand te kiezen, met rechter muisknop op de titel te klikken, naar categorieen te gaan en bij categorie het INSPIRE vinkje te zetten/verwijderen.

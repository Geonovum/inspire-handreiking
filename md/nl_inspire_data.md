# Nederlandse INSPIRE data

## Nederlandse lijn INSPIRE
De INSPIRE richtlijn biedt ruimte voor de lidstaten om met haar eigen wettelijk kader aan de richtlijn te gaan voldoen. In de <a href="https://wetten.overheid.nl/BWBR0026158/2009-09-01" target="_blank">Nederlandse implementatie wet</a> is geregeld dat:

- INSPIRE is voor een gemeente of een waterschap uitsluitend van toepassing op gegevens die worden verzameld dan wel verspreid op grond van een bij of krachtens een wet gegeven regel.
- Indien een verzameling ruimtelijke gegevens die door of namens een bestuursorgaan wordt bewaard, onderdeel is van een verzameling ruimtelijke gegevens die is opgenomen in een door de minister aangewezen voorziening, is deze wet uitsluitend van toepassing op laatstgenoemde verzameling.

Nederland streeft naar een pragmatische invoering van INSPIRE. Uitgangspunten hierbij zijn:
- De INSPIRE-kosten worden zo laag mogelijk gehouden.
- INSPIRE maakt zoveel mogelijk gebruik van de basisregistraties en hun landelijke voorzieningen.
- Bepaalde informatie is niet expliciet in bestaande datasets aanwezig, maar wel impliciet (af te leiden). In het kader van INSPIRE wordt informatie als ‘aanwezig’ beschouwd, als het vereiste gegeven geautomatiseerd uit beschikbare datasets kan worden afgeleid. Als menselijke tussenkomst (interpretatie of aanvulling) nodig is, wordt de informatie als ‘niet-aanwezig’ beschouwd (en daarmee niet te leveren).

## Aanmerken
In Nederland is het Ministerie van Binnenlandse Zaken en Koninkrijksrelaties (BZK) verantwoordelijk voor de invoering van INSPIRE. Indien een (overheids-)partij beschikt over een dataset die past binnen een INSPIRE-thema of -*feature type*, is deze partij verplicht deze gegevens conform the INSPIRE-richtlijn te ontsluiten. Nederland stelt alleen de meest geëigende datasets als INSPIRE-data beschikbaar. Het voordeel van deze aanpak is, dat de kwaliteit van de INSPIRE datasets hoog is, terwijl de invoeringslasten, nationaal bezien, beperkt blijven. 

Per INSPIRE thema is bepaald welke partijen (*dataproviders*) in Nederland de relevante geo-informatie leveren. Deze partijen zijn **aangemerkt** als INSPIRE dataprovider. De dataproviders zorgen ervoor dat gegevens conform de eisen van INSPIRE vindbaar, toegankelijk en beschikbaar worden gesteld.

De aanmerking van de INSPIRE datasets heeft per annex plaats gevonden. Hieronder vind je de links naar de verschillende aanmerkingsrapporten die toendertijd zijn opgesteld:
- Annex I: <a href="https://www.geonovum.nl/uploads/documents/20091201_Rapport_Nederlandse_INSPIRE-data_-_dataspecs_v1.0.pdf" target="_blank">Rapport Nederlandse INSPIRE-data Annex I (2009)</a>
- Annex II: <a href="https://www.geonovum.nl/uploads/documents/rapportage_annexiiv1.1.pdf" target="_blank">Rapport Nederlandse INSPIRE-data Annex II (2011)</a>
- Annex III: <a href="https://www.geonovum.nl/uploads/documents/Rapport%20Definitieve%20aanmerking%20INSPIRE%20Annex%20III%20v3.0.pdf" target="_blank">Rapport Definitieve aanmerking INSPIRE Annex III (2013)</a>

### Aanmerkingsregister
Om inzicht te bieden in welke Nederlandse datasets voor INSPIRE zijn aangemerkt, heeft het Ministerie van BZK het <a href="https://inspireaanmerking.nl/" target="_blank">INSPIRE aanmerkingsregister</a> ontwikkeld. Het register is openbaar en online toegankelijk.

Het doel van het INSPIRE aanmerkingsregister is meervoudig:
- In het aanmerkingsregister worden de aanmerkingen en wijzigingen op de aanmerkingen bijgehouden door het ministerie van BZK.
- Via het aanmerkingsregister kan iedereen de voortgang van de INSPIRE implementatie volgen. 
- Vanuit het aanmerkingsregister is er ook een directe link naar de publicatie van de metadata van betreffende dataset in het <a href="http://www.nationaalgeoregister.nl/" target="_blank">Nationaal Georegister (NGR)</a>. De dataset is daar dan ook te raadplegen.

In het openbare gedeelte kan de bezoeker de <a href="https://inspireaanmerking.nl/aanmerkingsregister" target="_blank">aanmerkingen</a> bekijken en selecties maken op bijvoorbeeld dataprovider, thema en prioriteit. Ook kan de bezoeker een dataset <a href="https://inspireaanmerking.nl/aanmelden-dataset" target="_blank">aanmelden</a> als de bezoeker een datasets mist in het overzicht of denkt dat een bepaalde dataset wel in aanmerking komt voor INSPIRE.

Naast een openbare gedeelte heeft het aanmerkingregister ook een gesloten gedeelte voor de INSPIRE dataproviders. De gesloten omgeving voorziet in extra functionaliteit om het aanmerkings- en implementatieproces te ondersteunen. Binnen deze omgeving kunnen dataproviders per dataset:
- de directe link naar de publicatie van de metadata van betreffende dataset in het NGR opnemen voor zowel de as-is als de geharmoniseerde dataset;
- de implementatie status voor zowel de as-is als de geharmoniseede dataset beschrijven;
- of een [wijzigingsverzoek](#wijziging-van-de-aanmerking) indienen. 

Daarnaast kan de dataprovider alle eigen datasets exporteren naar een Excel-bestand. 

Tot slot zijn in het Aanmerkingsregister een drietal <a href="https://inspireaanmerking.nl/kwaliteitscontrole/" target="_blank">kwaliteitscontroletools</a> opgenomen:
- Twee tools richten zich op de metadata in het Aanmerkingregister en het NGR: metadata in het Aanmerkingsregister die ontbreekt in het Nationaal Georegister of andersom. Deze twee controles worden dagelijks uitgevoerd.
- De derde kwaliteitscontrole toont de harvestresultaten uit het [Europese INSPIRE geoportal](#europese-inspire-geoportal). Het overzicht toont waar nog problemen zijn met het downloadbaar of viewbaar beschikbaar maken van de dataset in het Europese INSPIRE geoportal. Elke eerste maandag van de maand wordt er geharvest naar het Europese INSPIRE geoportal en wordt dit overzicht gegenereerd.

### Wijziging van de aanmerking
In sommige gevallen kan een aangemerkte organisatie niet langer optreden als dataprovider voor een of meer INSPIRE-thema’s, of onderdelen daarvan. In het <a href="https://www.geonovum.nl/uploads/documents/proces%20wijziging%20aanmerking%20data%20provider%20v3.0.pdf" target="_blank">processchema wijziging aanmerking dataproviders</a> staat welke stappen doorlopen moeten worden om de aanmerking te wijzigen. Via het gesloten gedeelte van het INSPIRE aanmerkingsregister kan de dataprovider een wijzigingsverzoek indienen.

![processtappenaanmerking](media/Processtappen_wijzigingsverzoek.png "De stappen die genomen moeten worden om een aanmerking te wijzigen.")

## Inrichten organisatie
Het inrichten van de organisatie en het exacte werkproces zal per organisatie en per dataset verschillen. Aandachtspunt is dat INSPIRE niet een eenmalig is, maar juist een doorlopend proces. Wanneer de processtappen doorlopen zijn en de dataprovider ‘conform INSPIRE’ opereert, is het zaak dat de ‘processtappen in de lijn worden opgenomen en dat de activiteiten van alle processtappen bij het dagelijkse beheer worden opgenomen.

INSPIRE is namelijk geen project, maar onderdeel van het dagelijkse werkproces!

## Soorten INSPIRE data: as-is, geharmoniseerd, prioritair 
De aangemerkte INSPIRE datasets worden conform de INSPIRE uitvoeringsbepalingen ontsloten. Datasets en -services die onder één van de 34 INSPIRE-thema's vallen, moeten te vinden, raadplegen en downloaden zijn. De datasets komen vaak in twee varianten voor, namelijk:
- de niet-geharmoniseerde dataset, de zogenaamde **as-is dataset**, zoals die in de lidstaat aanwezig is;
- en/of de **geharmoniseerde dataset**, de dataset conform de INSPIRE-datamodellen in de INSPIRE-dataspecificaties.

Naast dit onderscheid geeft de Europese Commissie ook prioriteit aan bepaalde datasets, de zogenaamde **prioritaire datasets**. Deze prioritaire datasets komen ook zowel niet-harmoniseerd als geharmoniseerd voor.

Hieronder wordt allereerst ingegaan op het onderscheid as-is versus geharmoniseerd. Vervolgens komen de prioritaire datasets aan de orde. 

### As-is versus geharmoniseerde data
Aan de EU commissie is de onderstaande vraag m.b.t. as-is versus geharmoniseerd voorgelegd:

*What is the position of INSPIRE regarding the status of the view and download services serving the INSPIRE data ‘as is’ at the moment the harmonized data shall to be served? Are the data providers in the member states allowed to ‘pull out the plug’ after the view and download service offer harmonized data. Or are the view and download services serving the INSPIRE data ‘as is’ considered as SDSs? Or both? The data providers can decide themselves how to deal with this? Keep the service up or pull out the plug. Are you able to give us the reference to the Directive with respect to this issue?*

Het antwoord luidde als volgt:

*There is no specific reference in the INSPIRE Directive mandating one or the other scenarios.*

*Even so, the Directive and the NS regulation requires Member States to establish and operate view and download services for the spatial data sets for which metadata have been created in accordance with the INSPIRE Directive, and the Directive and Interoperability regulation requires spatial data sets to be made available in conformity at a specific date.*

*In the spirit of the legislator, the view and download services specified in article 11 (b) and (c) have to be put in place for data in whatever format - “as it is”. The transformation Service (article 11 (d)) is then meant to help ‘achieving’ interoperability in the long run.*

*Article 11.3 is therefore important, as it makes clear that all Network Services must operate in conformity with the implementing rules provided for in Article 7(1).*

*Yet, again, as was pointed out on several occasions, the data “models”, specified in the annexes of the interoperability regulation, cannot be used to redefine the scope of the directive (e.g. narrowing the definition of spatial data) – and as such limiting access only to the data specified by the regulated data “models”.*

*However, Once the spatial data sets have been harmonised and if there are no relevant user requirements (Article 11, last paragraph) anymore for the download services acting on ‘non-interoperable’ data, then there is no reason to keep the “original” spatial data sets on-line.
Also, If all data are harmonised/compliant, then of course, the non-interoperable versions shouldn’t be kept on-line.*

Er doen zich nu een drietal scenario’s voor, waarbij de volgende assumptie geldt: de ‘as-is’ datasets zijn rijker gevuld dan de INSPIRE-datamodellen (meer feature types, meer attributen en associaties). Andersom, indien het INSPIRE-datamodel ‘rijker gevuld is’ dan de ‘as-is’ dataset, dan betekent dat dat de gevraagde data niet in de dataset aanwezig is en dus niet geleverd hoeft te worden.
1. Het “ARM”-scenario van de “arme geharmoniseerde dataset”. In dit scenario volgt de dataprovider zeer strict de harmonisatie-eisen van INSPIRE. De rijkere ‘as-is’ dataset wordt niet (meer) aangeboden, want er zijn geen relevante gebruikerswensen en use cases.
2. Het “RIJK en ARM”-scenario van de “arme geharmoniseerde dataset”. In dit scenario volgt de dataprovider de harmonisatie-eisen van INSPIRE en wordt de rijkere dataset tevens ‘as-is’ ook aangeboden conform de INSPIRE-eisen voor netwerkdiensten, omdat relevante gebruikerswensen en use cases dit vereisen. Kort gezegd komt het erop neer dat wanneer de as-is dataset meer attributen heeft dan de INSPIRE-dataset, de as-is dataset nog steeds wordt aangeboden als view- en downloadservice met het vinkje 'INSPIRE' aangevinkt in het NGR. Het is dan weliswaar geen INSPIRE-geharmoniseerde dataset maar biedt nog wel steeds meerwaarde voor de INSPIRE-community. Meer info is te vinden in <a href="media/Bijlage_4.1_Memo_INSPIRE_Datasets_%27as_is%27_4DEC2013_v2.pdf" target="_blank">het in december 2013 in de Klankbordgroep besproken stuk</a>.
5. In het “RIJK”-scenario is de ‘as-is’ data set volledig geharmoniseerd beschikbaar. Dit kan bereikt worden door een [extensie](#extensies) te maken van het door INSPIRE voorgedragen geharmoniseerde model. De rijke gegevens worden dan toegevoegd aan het INSPIRE-model zodanig dat nog steeds wordt voldaan aan het INSPIRE-model. In dit geval zal de dataprovider slechts 1 geharmoniseerde, rijke dataset beschikbaar stellen, omdat relevante gebruikerswensen en use cases dit vereisen.

In onderstaande figuur zijn de 3 scenario’s bezien in het licht van de INSPIRE-richtlijn en de keuze mogelijkheden voor de dataproviders.

![rijkarmplaatje](media/rijk_arm_scenario.png "De verschillende mogelijkheden voor het aanbieden van as-is data ná harmonisatie en voor het aanbieden van geharmoniseerde data")

#### Extensies
Het gebruik van extensies wordt gezien als de meest efficiënte scenario voor harmonisatie, wanneer de 'as-is' dataset rijker is dan de dataspecifiactie van het INSPIRE thema.
De INSPIRE-dataspecificaties zijn zo ontworpen dat ze eenvoudig <a href="https://inspire.ec.europa.eu/portfolio/inspire-extensions" target="_blank">uitbreidbaar</a>. Dit uitbreiden van modellen en specificiaties wordt 'extending' genoemd en de uitbreidingen zijn 'extensions'.

In opdracht van (en in samenwerking met) Geonovum heeft het bedrijf WeTransform onderzoek verricht naar INSPIRE-extensies. De resultaten hiervan zijn op <a href="https://inspire-extensions.wetransform.to/" target="_blank">een website</a> verzameld waarop veel informatie te vinden is over het uitbreiden van INSPIRE-dataspecificiaties.

Op deze site vindt je onder meer:

- De resultaten van een onderzoek naar bestaande INSPIRE-extensies en een <a href="https://inspire-extensions.wetransform.to/models/index.html" target="_blank">overzicht van bestaande extensies</a>.
- Een overzicht van <a href="https://inspire-extensions.wetransform.to/patterns/index.html" target="_blank">*extension patterns*</a>, waarin bepaalde ontwikkelpatronen beschreven worden.
- Een <a href="https://inspire-extensions.wetransform.to/tutorial/tutorial.html" target="_blank">tutorial</a> waarin stapsgewijs wordt beschreven hoe een extension ontwikkeld kan worden.

Ook door het uitbreiden van [codelijsten](#codelijsten) kan een model rijker gemaakt worden.

### Prioritaire datasets

#### Prioritaire datasets voor e-reporting
In 2017 heeft de Europese Commissie een fitness check afgerond over Environmental Monitoring en Reporting. Daarbij is de INSPIRE richtlijn aangewezen als instrument met een groot potentieel om het rapportageproces over milieurichtlijnen te stroomlijnen. Vanuit INSPIRE is vervolgens aan de lidstaten gevraagd om ervoor te zorgen dat voor e-reporting relevante datasets via INSPIRE beschikbaar komen. Samen met het European Environmental Agency (EEA) is per milieurichtlijn een lijst opgesteld van te leveren datasets, de zogenoemde <a href="https://github.com/INSPIRE-MIF/need-driven-data-prioritisation/tree/main/documents#rolling-priority-list-of-data-sets" target="_blank">“Priority list of datasets for e-Reporting”</a>. Dit is een dynamische lijst.

**Hoe zijn de prioritaire datasets te vinden?**

Alle Nederlandse prioritaire datasets voor e-reporting zijn vermeld in het <a href="https://inspireaanmerking.nl/" target="_blank">INSPIRE aanmerkingsregister</a>. In het Europese Geoportal zijn de datasets te vinden via de <a href="https://inspire-geoportal.ec.europa.eu/pdv_home.html" target="_blank">*Priority Data Sets Viewer*</a>. De dataproviders moeten hiervoor een extra trefwoord(en) opnemen in de [metadata van de dataset](#metadata-van-prioritaire-datasets) van de prioritaire datasets. Via de viewer kun je per lidstaat, milieudomein of via de verschillende milieurichtlijnen de datasets vinden.

#### Uitbreiding prioritaire datasets
In het <a href="https://wikis.ec.europa.eu/display/InspireMIG/INSPIRE+work+programme+2021-24" target="_blank">Europese INSPIRE werkprogramma 2021-2024</a> worden de INSPIRE prioritaire datasets verder uitgebreid. 

*Action 2.1 'Need-driven data prioritisation'* is gedefinieerd met als doel de verdere implementatie (beschikbaarheid van gegevens en diensten, toegankelijkheid en interoperabiliteit) van de richtlijn te stimuleren door een reële vraag en tastbare use-cases. De methode voor het prioriteren van gegevens zou bestaan uit het selecteren van die datasets die voldoen aan de concrete behoeften van de stakeholders (lokale, regionale, nationale en Europese overheden) en waarvoor interoperabiliteit moet worden nagestreefd.

Er zijn momenteel verschillende lopende initiatieven en projecten die de mogelijkheid onderzoeken om de INSPIRE-infrastructuur rechtstreeks te gebruiken voor het creëren van pan-Europese datasets en toepassingen (bijv. Eurostat-projecten, Copernicus in-situ-activiteiten, IACS-gegevensuitwisseling). Bovendien moet bij het prioriteren van de datasets ook rekening worden gehouden met de <a href="https://geonovum.github.io/eu_regelingen_datastrategie/" target="_blank">nieuwe politieke agenda en opkomende wettelijke kaders</a>, zoals de Europese dataspaces met de Green Deal dataspace en de *High value datasets* onder de Open Data Richtlijn.

De volgende prioriteiten zijn nu benoemd in Action 2.1:
- [IACS-datasets](#iacs-datasets) (van DG AGRI, zie paragraaf hieronder);
- <a href="https://geonovum.github.io/eu_regelingen_datastrategie/#high-value-data-lijst" target="_blank"> High value datasets</a> van de Open Data Richtlijn (verwijst naar de Handreiking EU Informatie);
- En de referentie datasets (betreft met name de INSPIRE thema's uit Annex I).

Meer informatie over Action 2.1 is te vinden op de <a href="https://github.com/INSPIRE-MIF/need-driven-data-prioritisation" target="_blank">Github Repository for INSPIRE MIWP Action 2.1 'Need-driven data prioritisation'</a>.

#### IACS-datasets
Vanuit DG Agri is de voorlopige prioritaire datasetlijst voor de IACS-datasets beschikbaar. Deze staat beschreven in hoofdstuk 3 in de <a href="https://publications.jrc.ec.europa.eu/repository/handle/JRC121450" target="_blank"> *Technical Guidelines on IACS Spatial Data Sharing, Part 1*</a>. In deze technische guidelines staat ook beschreven hoe de dataproviders extra trefwoorden opnemen in de [metadata van de dataset](#metadata-van-prioritaire-datasets) van deze prioritaire IACS-datasets. De IACS-datasets zijn ook vermeld in het <a href="https://inspireaanmerking.nl/" target="_blank">INSPIRE aanmerkingsregister</a>.
